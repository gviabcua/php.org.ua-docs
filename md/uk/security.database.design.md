Проектування бази даних

-   [« Безпека баз даних](security.database.md)
    
-   [З'єднання з базою даних »](security.database.connection.md)
    
-   [PHP Manual](index.md)
    
-   [Безпека баз даних](security.database.md)
    
-   Проектування бази даних
    

## Проектування бази даних

Перший крок - це завжди створення БД, за винятком того випадку, коли ви хочете використовувати готову базу, що надається третіми особами. Після того, як база даних створена, вона призначається користувачеві, який виконав запит, що створив БД. Як правило, тільки власник (або суперкористувач) може виконувати різні дії з об'єктами, що зберігаються у базі даних. Для того, щоб інші користувачі мали до неї доступ, їх необхідно наділити відповідними привілеями.

Програми ніколи не повинні з'єднуватися з базою даних, використовуючи обліковий запис власника або суперкористувача, тому що вони зможуть виконати будь-який запит, наприклад, модифікувати структуру таблиць (наприклад, видалити деякі таблиці) або навіть видалити весь вміст БД повністю.

Ви можете створити різні облікові записи користувачів БД для кожної індивідуальної потреби програми з обмеженими функціональними обмеженнями. Рекомендується призначати тільки найнеобхідніші привілеї, також ви повинні уникати ситуацій, коли той самий користувач може взаємодіяти з базою даних декількома способами. Ви повинні розуміти, що якщо зловмисник зможе скористатися будь-яким обліковим записом вашої БД, він зможе вносити в базу всі ті зміни, що й програма, яка використовує поточний обліковий запис.